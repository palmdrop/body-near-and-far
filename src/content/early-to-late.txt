# [tidigast (rekonstruerat, helt fiktivt)]
en sista stöt
utstött klump
intakt kropp 
dunsar mot golvet
vrider sig runt 
en kvidande knut
på navelsträngen
kvävd och befriad
kväker, skriker
utarmad till uppfylld
livet befäst
i bländande förvirring
obönhörlig
smärta, kyla och oljud
mitt eget läte
skallrar i strupen
raspar, tar emot
skär rummets sorl
supar in
syre, första värmen
ljummen mjölk
organens malande rörelse
inleder processen
gasen, rapar och avföring
piss och spya
fågelskit över hennes blus
rörelser i ovan
dinglar och jollrar
sjunger för mig
klär mig
inviger en kroppslös värme
inviger raspande saknad
nya skrik
skuggskepnader
skuggspel
första spegeln
drömsk återkoppling
återbesöket
grundläggande förstärkning
avlöst anspänning
via perfekt substrat
baby i bevarande alkohol [vad heter den typen av vätska?]
baby i blått dis
baby som bäddar in
viker in
borrar in
dimmigt blådis 
i hjärnstammen

# [senare (falska minnen)]
på mönstrade mattor
under bord
legomönster i handflatorna
växlande mellan lekverk
omringad av vuxensorl
i ovalens utkant
rummets kvava delar
de ansiktslösa gamla
med obegripligt språk
släpper mig i
en osynlig bur
inhägnad på farfars födelsedag
på lokal med kristallkrona
och minnet av en film
förenad med en borg
knastrande filter
sammansvetsat
utan ord
isolerad också till barnen
som bygger samma
om och om igen
byte delar
väntar och väntar

jag formar
med leklera
luktar och skulpterar
minnet med en form
och doft
träder fram 
som ett omen
om stundande expansion
förlängda armar
skrivande fingrar
zoomar ut mot dagis
fönster mot kullar och lekpark
och vidder
tomma gräsytor
dissociationens slunga
underbyggd av sjudande panik
skåran i kartan
blixtglömskan
fast elastisk och förlängd
som leklera
glömd substans
massan

som potatismos och ketchup
på förskolan
blir det kaviar
i levande räfflor
mellan gaffelns skåror

våra kroppar blir fantasidjur
i träden och på marken
krälar i det parallella
svansar och vingar och spröt
projiceras på omgivningen
bäckalivets spel
vi är i vattnet
på isen
barnen hackar och hackar
han hoppar mellan flaken
alla barn vill se honom dö
ben i galon sjunka 
men vi kan inte dö
vi är fantasidjur
på studsmattor
dikterade av regler
alla regler, inga regler
vi gör reglerna
vi gör lerkrukor och borgar
vi andas möglande hö
det virvlar vitt
sporer i våra sinusgångar
i vårt blod
snö under lager på lager
bevarat i månader
jag har aldrig provat kokain
men vi kastade en snöboll
på sommaren

ett instrument på 
badrumsgolvet
en medicin
ett tillhygge
i en outvecklad
inflammerad kuk
tårar och oföreståelse
lugnande hyssjande
"nästan klart"
och ett sprut
renande vätska
pressar ut
ovälkommen flytning
jag minns inte varför
hur jag var sjuk
bara dimmigheten
bedrövlig ytspänning
frigörelse
bedövar
isolerar

hon står på land
går på platsen
och vi trampar vatten
bröstvårtor över ytan
mjölksyra i munnen
smakar det bak i gomen
i kindernas hörn
i tandköttet
som jag borstar sönder
i denna malande rörelse
trampa trampa trampa
det sväller ner i benen
buken och skrevet
pressar något närmare
närmare och ut
med ovälkomnade darrningar
kommer jag
i poolen
min första orgasm
trampar och trampar
späder ut min säd
som dör i kloret

vad gör de med kroppen
på skräckfilmsomslagen
videobiljardens hemsökta sektion
jag vänder bort blicken
min skymtar ändå
förvrider ansikten
i skräck och kosmisk extas
tortyr och massiva betar
spöken, gastar och slime
varelser jag inte vill se
jag ser dem när jag blinkar
dansar under ögonlocken
tar form i mörkerbruset
min kropp ska ta form
det kan ta deras form
jag kan bli som dem
jag kan inte bli som dem
jag får inte bli som dem
jag kommer inte bli ett monster
jag vet att jag inte kan
jag vet det egentligen
men jag får inte
jag får inte bli
jag kan inte bli
hon säger "allt blir bra"
men jag får inte bli
allt kommer bli bra
jag kan inte bli
allt kommer bli bra
jag kan inte bli
min kropp kommer inte skifta
jag kan inte bli
min kropp kommer förbli
allt kommer bli bra

spåret av stickan
under stortånageln
är urskiljbar från stickan
en svart skåra
kvarlämningen
en fossil
måste jag acceptera
när jag äter min sandwich 

som den passar i min hand
alla våras händer
i cirkeln på skolgården
detta gör vi nu
worms och tetris

kattvakt hos familjevänner
den söker mig
stryker sig
ålar mot min hand
kropp mot kropp
skinn mot päls
två kroppar som söker
värmen och rörelsen
och pirret igen
det gör något
men det är fel
att göra något här är fel
detta ska inte hända
inget får resa sig här
styvna, fylls
det betyder att jag är sjuk
en sjuk kille
ingen får höra
ingen får veta
en sjuk kille
jag är inte sjuk
jag är frisk
jag är inte sjuk
jag är frisk

vi blir lämnade 
på rummet med fjärrkontrollen
hotellet har vita gardiner
för att videon hade det
videon vi hittar
en vit öken
två människor
mer två kroppar
blanka blickar
i en koreografi
mot en kalksten
bland slöjor
knullar de på skärmen
på en eterisk plats
art-house porr
den första porren
på hotellets 
undanstuvade kanaler

# [övergång1]
svällande, växande
mätstickor, vågar
passform, skostorlek
muskelmassa, smalbensärr
rakhyvel
stopp i avloppet
alkohol i blodet
fylla på kopparbergscider
avklarad i toaletten
kroppens härliga funktion
i badkaret, i spolen
karusellens gungade rotation
ogripbara glidet tillbaka
glapp mellan ytor
skinnlager och minneslager
skenbensjacket
ska minnas
det jag inte minns

# [värld (1)]
de markerar det första atombombstestet
med ett jack i skenbenet
en grop i skelettet
med spillran gör vi buljong
dricker vid nästa jack
räfflade skepnader i generationer
jack för död och förödelse
kroppen minns mina förfäders brott
det tar vi med oss

# [ung vuxen]
kroppar i dis
kroppar i vätska
kroppar i skärmen
kroppar i appen
kroppar i bilden
kroppar i minnet
kroppar i kroppen
kroppar i kluster
kroppar i varann
kroppar i flödet
kroppar i fragment
kroppar i väv
kroppar i frön
kroppar i sekvens
kroppar i mönster
kroppar i taket
kroppar i golvet
kroppar i löven
kroppar i sporer
kroppar i kroppar

det dröjer
det fylls på
trots att det inte borde
trots att jag inte vet än
men det kommer
i träden, i kroppen
ett smygande leende
i stolen, allt bekvämt
armarna ben och rygg
utlösningen i alla lemmar
det rinner och fortsätter
flöda och flöda och flöda
axlar mot axlar
i famnar
det rinner genom oss alla
kaleidoskop i periferin
musik i musiken
och riktig väta 
en riktig slak orgasm
torkad med papper
slängd i avloppet
och sen på strömmen ner
i bruset, avdomningen
fönstret är bruset
är musikens minne
kropparna i diset 
rör sig under ögonlocket
hänger kvar
sitter ihop
släpar sig med
till bilen hem
en vaken sömngång
till ensamheten
också den uttänjd
lugnad av vetskapen
om temporär brist
på signalsubstanser
nedbrutna produktionsverktyg
på bättringsvägen
men befäst i hela
min kropp

i tågtunneln
där dansen stannar och tar fart
strömmen går
strömmen återvänder
min kropp känns svett
som piss över låren
men den är torr
håren viker sig dock
se aldrig på dina lår
ditt skrev
håret som ålar sig
se bort

dit man ålar sig
i en påse av svett
oljiga lakan
höljen och hinnor
ytan mellan
bygger upp friktion
värme på värme
kliver på samma ställe
öppningar i jorden
dans bland fästingar
de blir del av min kropp
sjunger samma sång
de och hon 
och han och jag
nästa klibbiga länk
kedjan löper trög
särar på skikten
aldrig fullständigt
och med mycket 
ansträngning

# [vuxna förvrängningar]
i bristande ljus
framstår pulsen
pendlande flimrets puls
korndans
bakhuvudets dova sandstorm

tjutbrussus
nervstörningen
störda nerven
sömnnervositeten
en statisk orkester
i blombladen
lila himmel
ljusslingan
toalettgolvet
linoleummönstret
upprepar sig aldrig
icke-tankar
upprepar sig aldrig
tankar som brus
alltid förberedd
alltid skyndsam
alltid optimera
timmar räknade
förskjutningen
från ett fiktivt 
normaltillstånd

himlens blå fält
transdimensionella 
ögonmaskar
dallrar i periferin
flimrande pixelregnbåge
i en ensam punkt
entoptiskt fenomen
säger de
men maskarna viskar
de framträder även
i badrummet
framför datorn
i skärmen 
bakom ögat
i köttig jord
säger mig något
försöker varna
om dallringen
som komma skall

# [övergång2]
ett invändigt gnissel
tand mot tand 
i sömnen 
i vardagen
genom kroppens daller
magfett och bukmassa
röda fläckar
parasitbett
svamp i ljumskarna
svamp i blomjorden
ett vitt pulver
vita larver
i hårbotten
som jag välkomnar
bördig grå vävnad
kräla in genom
mina ögon
porer och käft
en utveckling
små tunnlar 
mellan djupare fåror
via kolonialorganismen
i blått poolvatten
i glaskroppen
superstrukturen
hyperkopplingen
som rikedom
ändlös nederbörd
inre överflöd
förfallets skimrande 
varsel om dekomposition

# [avslut]
nedbrytarnas speldans 
på tronen vi upprättat
de vindlar där
i jord och moln
ovan vår bugning
och under den
vi kysser deras jord
för vi har höjt dem 
till himmelen 
nedbrytarns myllrar 
redan i oss
vi hedrar löftet 
välkomnar kroppens 
dekomposition
maskarnas obevekliga 
ideologi
bakterier och svampar 
och tarmflorans dödsänglar 
vad hade vi gjort 
utan dem? 
en sista vändning
sleven i grytan
en tjocknande klump
åter förhårdnad
skall ut med 
