en sista stöt
du i den utstötta massan
din sammanhållna kropp
dunsar ner 
i det nedstampade gräset
kvider och kippar
knut runt navelsträngen
kvävd och befriad
kväker och skriker
i bländande förvirring
obönhörlig smärta och kyla 
ditt eget lätes oljud
skallrar i strupen
raspar och tar emot
skär genom sorlet
alla kippar som jag
efter syre och famnvärme
ljummen mjölk
malande rörelse i organen
inledande processer
rapar och skiter
pissar och spyr
fågelskit över hennes blus
former vindlar ovan
dinglar och jollrar
sång för dig
kläder för dig
invigd till kroppslös värme
kliande saknad
nya skrik
skuggskepnader
spelar skuggspel
i första spegeln
drömrummet återkopplar
du blir återbesökt
grundläggande förstärkning
avlöst anspänning
fastsurrad i perfekt substrat
*baby* i formalin
*baby* i blått dis
*baby* som viker ihop
borrar ner
bäddar in
dimmigt blådis
i hjärnstammen

på tuftade mattor
under bord av ek
legomönster i handflatorna
första spår
skinnets korttidsminne
växlar mellan glaskärl
vuxensorl runt dig
rummets oval kantad
av ansiktslösa gamlingar
med obegripligt språk
dundrande skratt
håller dig i kärlet
farfars födelsedag
lokal med kristallkrona
spökmålningar slinker in
balsalar från serier
spegelblankt golv
knastrande filter
sammansvetsat utan ord
barnen i andra kärl
bygger samma sak
om och om igen
byter delar
mest bara väntar

dina händer formar
fuktig jord och leklera
sniffar på fingertopparna
skulpterar en form
och en doft
hittar tillbaka
som ett omen
om stundande expansion
armarna växer
fingrarna skriver vidare
zoomar tillbaka till dagis
fönster mot kullen
tom gräsyta
dissociativ slänggunga
med sjudande panik
under sanden
skåran i kartan
elastiskt förlängd blixtglömska
som leklera
oglömd substans
i massan

potatismos och ketchup
blir till kaviar
porösa räfflor
mellan gaffelns tänder

kroppar blir fantasidjur
i träd och på marken
krälar en dimension bort
svansar vingar spröt
projiceras på omgivningen
bäckalivets ritual
vi är vattnet
och isen
barnen hackar och hackar
din vän hoppar
mellan flaken
barnen vill se honom dö
galonklädda ben sjunka
men vi är odödliga
fantasidjur på studsmattor
vi gör reglerna
dikterar
alla och inga regler
lerkrukor och borgar
andas möglande hö
vitt dis
sporer i sinusgångar
i vårt blod
lager på lager
snö under hö
bevarat i månader
har aldrig provat kokain
men vi kastar snöboll
på sommaren

instrument på badrumsgolvet
medicin och tillhygge
outvecklad inflammerad kuk
tårar och oförståelse
lugnande ord
*"nästan* *klart"*
en rörelse
ett sprut
renande vätska
pressar ut 
ovälkommen flytning
minns inte varför
sjuk eller osjuk
bara dimmigheten
bedrövlig ytspänning
frigörelse 
bedövar
isolerar

hon står på trampolinen
trampar på plats
vi trampar vatten
bröstvårtor över ytan
mjölksyra i gommen
i kindernas hörn
i tandköttet
som du borstar sönder
med malande rörelser
tramp tramp tramp
sväller mellan benen
buken och skrevet
pressar närmare fram
närmare och ut
ovälkomna darrningar
du kommer i poolen
en första orgasm
tramp tramp tramp
späder ut din säd
den dör i kloret

skräckfilmsomslagen
förvrider kroppen
*videobiljardens* onda sektion
du vänder bort blicken
men ser ändå
skräck och kosmisk extas
tortyr och massiva betar
ansikten blir slime
zombie knycker med huvudet
stora ögon inga ögon
mänsklig rosenbuske
ouroboros av kroppen
käft i buken
varelser du inte förstår
de bor under ögonlocken
dansar i mörkerbruset
din kropp tar deras form
kan ta deras form
du blir som dem
du blir inte dem
du får inte bli dem
du kommer inte bli ett monster
du vet att du inte kan
du vet det
men du får inte
du får inte bli
du kan inte bli
de säger till dig
*"allt* *blir* *bra"*
men du får inte
allt kommer blir bra
du kan inte bli
allt kommer bli bra
du kan inte bli
din kropp kommer förbli
du kommer bli bra

spåret av stickan
under stortånageln
förblir även efter
en svart skåra
kvarlämningen
en fossil
måste du acceptera
när trösten infinner sig
du äter din *sandwich*

den passar i handen
alla våra händer
skolgårdens ritual
detta gör vi nu
*worms* och *tetris*
vi ser inte upp
mot fotbollsplanen
där gräset växer
fästingarna myllrar
från afrika med spindelben
ilar snabbare än dig
vem bryr sig
den passar i handen

katten söker honom
ålar mot hans hand
kropp mot kropp
päls och skinn
två kroppar söker
värmen och rörelsen
det gör något
det får inte hända
inget får resa sig här
styvna eller fyllas
han måste vara sjuk
en sjuk person
ingen får höra
ingen får veta
en sjuk person
han är inte sjuk
han är frisk
han är inte sjuk
han är frisk

de lämnar er
med fjärrkontrollen
brus och text-TV
hotellet har vita gardiner
marmorytor och sidenfransar
overkliga landskap ute
IKEA-hotellets kyrkogård
sci-fi-vidder
saltöken 
i kanalen vi hittar
två människor
med två kroppar
latexskinn
och blanka blickar
koreograferat sex
mot ett kalkblock
bland böljande slöjor
eteriskt knull
*art-house* porr
den första porren
bland hotellets
undanstuvade kanaler

svällande och växande
mätstickor och vågar
passform och skostorlek
muskelmassa och smalbensärr
pedal och rakhyvel
stopp i avloppet
alkohol i blodet
mer *kopparbergscider*
spy i toaletten
kroppens angelägna funktion
i badkar och spolen
karusellen gungar och vrider
handlöst glid tillbaka
glapp mellan ytor
skinn- och minneslager
skenbensjacket
ska minnas
det du inte minns

kroppar i dimma
kroppar i vätska
kroppar i skärmen
kroppar i maskinen
kroppar i kroppen
kroppar i kluster
kroppar i varandra
kroppar i älven
kroppar i fragment
kroppar i nystan
kroppar i gödsel
kroppar i sekvens
kroppar i tecken
kroppar i taket
kroppar i golvet
kroppar i nätverk
kroppar i jorden
kroppar i kroppar

det dröjer
men det växer
i träd och kroppen
blommar i himlens brus
smygande leende
stolens hårda material
blir mjuka
allt blir bekvämt
armar ben och rygg
frigörelse i alla lemmar
flödar med pulser
axlar mot axlar
mellan famn och famn
rinner genom alla
så måste det vara
på dansgolvet
ett lossande hölje
kaleidoskop i periferin
musik i musiken
trolova med varje ord
en slak orgasm
disponerad i avloppet
sjunkande strömmen
brus och avdomning
flimret i fönstret
musikens minne
kropparnas rörelser
under ögonlocket
allt hänger kvar
sitter ihop
släpar efter
till bilen hem
vaken sömngång
i sätet och där hemma
ensamheten förlängs
tänjs ut
dämpas inte av vetskapen
om temporär brist
på signalsubstanser
nedbrutna fabriker
befäster sig
i hela min kropp

i tågtunneln
stannar dansen
och tar fart
strömmen bromsar
strömmen återvänder
din kropp är svett
piss över låren
men allt är torrt
fast håren svajar 
se aldrig på dina lår
håren som ålar sig
se bort

dit ni ålar er
in i svettpåsar
säckar av oljiga lakan
höljen och hinnor
ytan som uppstår
bygger upp friktion
värme i värme
trampar på plats
öppnar jorden
fästingarna blir en del
av era kroppar
sjunger samma sång
de och hon
och han och du
nästa klibbiga länk
kedjan slingrar trögt
särar på skikten
men aldrig helt
och med mycket
ansträngning

i knappt ljus
framträder pulsen
pendlande flimmer
dansande gruskorn
en dov sandstorm
i bakhuvudet

tjutande brus sus
störningar i nerven
nervös sömn
statisk orkestermusik
i blombad
under lila himmel
genom ljusslingor
toalettgolvet
linoleummönstret
upprepar sig aldrig
utom i otanken
upprepar sig aldrig
brusande tankar
alltid förberedd
alltid skyndsam
alltid optimera
timmar räknade
förflyttningen
från ett fiktivt 
normaltillstånd

himlen har blå fält
transdimensionella ögonmaskar
dallrar på krokar
i glaskroppen
med flimrande pixelbågar
ensamma hyperpunkter
entopiskt fenomen
sägs det
men maskar viskar
de krälar fram
i badrummet 
framför datorn
i skärmen
sitter bakom ögat
i jorden i köttet
försöker varna
om en kommande
dallring

invändigt gnissel
tand mot tand
i sömn och vardag
genom skälvande kropp
änglasång ekar 
ur min kloak
tarmen resonerar
magfett och bukmassa
röda fläckar
parasiter som biter
svamp i ljumskarna
svamp i blomjorden
vitt pulver
vita larver
i hårbotten
som jag välkomnar
min bördiga grå vävnad 
kräla in i mina ögon
porer och käft
utveckla små tunnlar
passager mellan djupare fåror
via kolonialorganismen
i blått poolvatten
i glaskroppen
superstrukturen
genererar rikedom
ändlös nederbörd
inre överflöd
förfallets strålande 
varsel om dekomposition

nedbrytarnas speldans 
på tronen vi byggt
där vindlar de
i moln och jord
ovan vår bugning
dubbelvikta kroppar
och under oss
vi kysser deras jord
för vi har höjt dem 
till himmelen 
nedbrytarns simmar
inne i oss
vi hedrar löftet 
välkomnar kroppens 
dekomposition
maskarnas obevekliga 
ideologi
bakterier och svampar 
tarmflorans dödsänglar 
vad hade vi gjort 
utan dem? 
en sista vändning
sleven i grytan
en tjocknande klump
hårdnar igen
ska ut den med