ett öga i ryggraden
stamcellernas gyttja
vakar och alstrar 
biofundamentets gödsel
hormonförteelser
återberört fundament
strålar ut ur benen

(jack i skelettet
markerar det första
atombombstestet
sitter i skenbenet
och med spillran
kokar vi buljong
nästa jack en skål
fylleslag för oss 
en räfflad generation
våra kroppar minns
alla förfäders brott)

ben ut till kött
där stressen gror
mjölksyra och skräck
i tjuröga i vårt
bäcken format 
för hästrygg
och hundpäls
som passar i handen
piska och morot
till din skinnerbox
höljet runt kroppen
tillbaka in i kroppen
bärklustret sug
*slavsquatens* knän
dansen runt bål
trygg i luktrum
blöt hund
kokt spik 
grillkött
bränt hår
pyr pyr pyr
feromonsoppa
till bäckengung
våta drömmens 
första vittnesmål
en språklös kungörelse
och ännu mer med språk
fingrar för att rista
kippa ben
ärrets första ord
mammut och gamut 
golgatha och moloch
i grottaket
det sunkiga haket
i din biomes mesh
alkoholen porlar
ner för genernas 
ojämna mark
in i käften
käka jord
fortsätt gräv
i nästa glänta 
är svampstället
hoppas och vet
i stig på stig
innerstadens *desire* *path*
mycelinmotorväg till
baklås och fallucka
detta går och maler
marknadens inre liv
molochs ägg
växer bäst i 
grå massa

kroppen måste
explodera utåt
projiceras bortåt
kränga tillbaka
loopa runt
med huvud 
upp i anus
och stirra ut
ur din gapande
käft
(som grekerna sa)

cykeln surrar
i mina sporer
oro som kacklar 
bakom och i
alla ord
i socialt 
spänningsfält
strålar in
i andra kroppar
vävs in
i relation
och objekt
småbarnsfamiljens
som trepunktsstruktur
hemliga älskare
i varje knull
ett jack i kuk
smegma på burk
i våra bylten
de tynger
hinnan över torget
i burktelefonen
folie i trappuppgången
underbygger allt njut
signalsubstansindustri
kortsluter och blir
till guld
med nog distans
lever industri
och institution
kvar i körteln
polisstatkörteln
batongjacket
en generation
med överviga handleder
immuna mot smärtgrepp
ger efter för
ny ordning
kroppens organ för
stadssanktionerat krig
ekonomiska murar
synliga från ISS
med sina kosmiska 
flaskpostprojekt
att tro på kroppens
fortlevnad i kartan
inbäddad i tidskapseln
med sång och språk 
vår utvecklade rytm 
swing och baktakt
hjärta och andning
smyga och gå och
jogga och kuta
lämna och återvända
havsbränningar och
menscykler och 
vargtimmen och
blodmånen i vår musik
runt en blomväv
folkdräkt över höfter
cirkeldans och skrål
runt tusen altare
gud i rörelsen
i dansen och maskinen
gud i vår kropp
vår kropp i gud
i katedralens tak
dess massiva arv
av upprepade rörelser
återbesökta texter
tolkning på tolkning
tolkade tolkningar
översatt översättning
korsreferenser och  
detaljstudier
i ideologisk renhet
en konstruerad form
som strålar ur kroppen
strålar in i teglet
radierar ut igen
i falsk verklighet
falsk falskhet
oäkta äkthet
äkta oäkthet
otrogen oskuld
trogen skuld
skamlös skam
skamlig skamlöshet
ett ryck och tryck
under tummens nyck
tyglad och halstrad
i skärm i skärm
hjärnans spårade veck 
algoritmiskt kartlagda
varje mental hulling
fokuserad mot 
skärningspunkten
singularitet i loop
min-max-min-maxxing
av återvunna begär
alltid den andre
ditt är mitt och
mitt är ditt och
alltid den andre
kroppen som snurrar
i en glastub
medsols och motsols
solguden i luren 
snubblar och slungas
ut i perfekt båge
omloppsbana runt
öga på komplex kris
hyperobjektets löfte
om Molochs käft
en liten demon
i varje vår knopp
känner paradigmskiftet
projiceras ut på
trappans kalla betong
grus mellan tänderna
gnisslar i sömnen
vrider och vänder
i bakhuvudets ägg
ängeln i Moloch
gråblått knaster
inbakat och lovande
obotlig framtid
inkapslad i strålning
nästa och sista arv
bakgrundsstrålning
i kulturen och
i rymden
värmedödens sista
berörningspunkt
kroppens anslutning
till rymdens slut

utvecklad och 
dallrande spänd
med fjärilsrevben 
över kontinent
efter kontinent
tänjd synaps
ger efter för 
spänningen
och suger ihop sig
kollapsar allt inåt
kroppen sväljer allt
bäddar in sig i allt
efter att ha svällt
ett stort andetag
andningsövningens
utlösning i vattnet
bland trampande
ben på ben på ben
med jack och skåror
ärrade smalben
spår i ryggkotorna
mot märgens vätska
vänder sig blicken
